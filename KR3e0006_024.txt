# -*- mode: mandoku-view; -*-
#+TITLE: 金匱要略論註
#+DATE: 2015-08-24 23:04:01.864583
#+PROPERTY: ID KR3e0006
#+PROPERTY: BASEEDITION WYG    
#+PROPERTY: JUAN 卷二十四
<pb:KR3e0006_WYG_024-1a>¶
欽定四庫全書¶
　金匱要畧論註卷二十四　　漢　張機　撰¶
　　　　　　　　　　　　　嘉興徐彬　註¶
　　禽獸魚蟲禁忌并治¶
凡飲食滋味以養于生食之有妨反能有害自非服藥¶
煉液焉能不飲食乎竊見時人不閑調攝疾疢競起若¶
不因食而生苟全其生須知切忌者矣所食之味有與¶
病相冝有與身爲害若得冝則益體害則成疾以此致¶
<pb:KR3e0006_WYG_024-1b>¶
危例皆難療凡煑藥飲汁以觧毒者雖云救急不可熱¶
飲諸毒病得熱更甚宜冷飲之¶
　註曰凡氣遇熱則増遇冷則减毒氣亦然故曰諸毒¶
　病得熱更甚凡觧毒藥必甘寒之品亦此故也若乾¶
　霍亂飲熱湯則死葢毒由邪熱熾盛故得熱更甚毎¶
　見猪屎及鹽水性寒皆能愈之亦所謂飲冷不獨湯¶
　之凉也不冝辛熱藥亦可知也¶
肝病禁辛心病禁醎脾病禁酸肺病禁苦腎病禁甘春¶
<pb:KR3e0006_WYG_024-2a>¶
不食肝夏不食心秋不食肺冬不食腎四季不食脾辨¶
曰春不食肝者爲肝氣王脾氣敗若食肝則又補肝脾¶
氣敗尤甚不可救又肝王之時不可以死氣入肝恐復¶
魂也若非王時卽虚以肝補之佳餘臓准此¶
　註曰肝病禁辛五句恐助仇也春不食肝五句恐衰¶
　臓偏絶也若死氣入肝之説甚有妙理葢一臓當一¶
　臓之旺時生氣之所起也以死肝合之則死氣借旺¶
　而復是死氣乗肝伐生生之氣若非旺時縱有死氣¶
<pb:KR3e0006_WYG_024-2b>¶
　不乗旺無生氣相引則死氣不復也適足以補之而¶
　已故曰以肝補之佳¶
凡肝臓自不可輕噉自死者彌甚¶
凡心皆爲神識所舍勿食之使人來生復其報對矣¶
凡肉及肝落地不着塵土者不可食之¶
猪肉落水浮者不可食¶
猪肉及魚若狗不食鳥不啄者不可食¶
猪肉不乾火灸不動見水自動者不可食之¶
<pb:KR3e0006_WYG_024-3a>¶
肉中有如朱㸃者不可食之¶
六畜肉有切不斷者不可食之¶
父母及身本命肉食之令人神魂不安¶
食肥肉及熱羔不得飲冷水¶
諸五臓及魚投地塵土不汚者不可食之¶
穢飯餒肉臭魚食之皆傷人¶
自死肉口閉者不可食之¶
六畜自死皆疫死則有毒不可食之¶
<pb:KR3e0006_WYG_024-3b>¶
獸自死北首及伏地者食之殺人¶
食生肉飽飲乳變成白蟲(一作/血虫)¶
疫死牛肉食之令病洞下亦致堅積宜利藥下之¶
脯藏米甕中有毒及經夏食之發腎病¶
治自死六畜肉中毒方¶
　黄蘗屑搗服方寸匕¶
治食欝肉食漏脯中毒方(欝肉宻器葢之隔宿者是也/漏脯茅屋漏下沾着者是也)¶
　燒犬屎酒服方寸七毎服人乳汁亦良　飲生韭汁¶
<pb:KR3e0006_WYG_024-4a>¶
　三升亦得¶
治黍米中藏乾脯食之中毒方¶
　大豆濃煑汁飲數升卽觧亦治狸肉漏脯等毒¶
治食生肉中毒方¶
　掘地深三尺取其下土三升以水五升煑數沸澄清¶
　汁飲一升卽愈¶
治食六畜鳥獸肝中毒方¶
　水浸豆䜴絞取汁服數升愈¶
<pb:KR3e0006_WYG_024-4b>¶
馬脚無夜眼者不可食之¶
食酸馬肉不飲酒則殺人(酸當作駿出秦穆公岐下野/人傳葢馬肉無不酸者)¶
馬肉不可熱食傷人心¶
馬鞍下肉食之殺人¶
白馬黒頭者不可食之¶
白馬青蹄者不可食之¶
馬肉㹠肉共食飽醉卧大忌¶
驢馬肉合猪肉食之成霍亂¶
<pb:KR3e0006_WYG_024-5a>¶
馬肝及毛不可妄食中毒害人¶
治馬肝中毒未死方¶
　雄鼠糞二七粒末之水和服日冄服(屎尖者是/)¶
又方¶
　人垢取方寸七服之佳¶
治食馬肉中毒欲死方¶
　香䜴(二兩/)　杏仁(三兩/)¶
　右二味蒸一食頃熟杵之服日再服¶
<pb:KR3e0006_WYG_024-5b>¶
又方¶
　煮蘆根飲之良¶
疫死牛或目赤或黄食之大忌¶
牛肉共猪肉食之必作寸白虫¶
青牛腸不可合犬肉食之¶
牛肺從三月至五月其中有虫如馬尾割去勿食食則¶
損人¶
牛羊猪肉皆不得以楮木桑木蒸灸食之令人腹内生¶
<pb:KR3e0006_WYG_024-6a>¶
虫¶
噉蛇牛肉殺人何以知之噉蛇者毛髪向後順者是治¶
噉蛇牛肉食之欲死方¶
　飲人乳汁一升立愈¶
又方¶
　以泔洗頭飲一升愈¶
　牛肚細切以水一斗煑取一升煖飲之大汗出愈¶
治食牛肉中毒方¶
<pb:KR3e0006_WYG_024-6b>¶
　甘草煑汁飲之卽觧¶
羊肉其有宿熱者不可食¶
　註曰宿熱者謂舊有熱病人也羊肉補氣得補而熱¶
　増故不可食¶
羊肉不可共生魚酪食之害人¶
羊蹄甲中有珠子白者名懸筋食之令人癲¶
白羊黒頭食其腦作腸癰¶
羊肝共生椒食之破人五臓¶
<pb:KR3e0006_WYG_024-7a>¶
猪肉共羊肝和食之令心悶¶
猪肉以生胡荽同食爛人臍¶
猪脂不可合梅子食之¶
猪肉和葵食之少氣¶
鹿肉不可和蒲白作羔食之發惡瘡¶
麋脂及梅李子如妊婦食之令子青盲男子傷精¶
麋肉不可合蝦及(缺/)　梅李果食之皆病人¶
痼疾人不可食熊(缺/)　終身不愈¶
<pb:KR3e0006_WYG_024-7b>¶
白犬自死不出舌者食之害人¶
食狗鼠餘令人發¶
治食犬肉不消心下堅或腹脹口乾大渇心急發熱妄¶
語如狂或洞下方¶
　杏仁(一升合皮熟研用/)¶
　以沸湯三升和取汁分三服利下肉片大騐¶
婦人妊娠不可食兎肉山羊肉及鱉雞鴨令子無聲音¶
兔肉不可合白雞肉食之令人面發黄¶
<pb:KR3e0006_WYG_024-8a>¶
兎肉着乾薑食之成霍亂¶
凡鳥自死口不閉翅不合者不可食之¶
諸禽肉肝青者食之殺人¶
雞有六翮四距者不可食之¶
烏雞白首者不可食之¶
雞不可共胡蒜食之滯氣(一云/雞子)¶
山雞不可合鳥獸肉食之¶
雉肉乆食之令人瘦¶
<pb:KR3e0006_WYG_024-8b>¶
雞卵不可合鱉肉食之¶
婦人妊娠食雀肉令子淫亂無恥¶
雀肉不可合李子食之¶
燕肉勿食入水爲蛟龍所吞¶
鳥獸有中毒箭死者其肉有毒觧之方¶
　大豆煑汁及鹽汁服之觧¶
魚頭正白如連珠至脊上食之殺人¶
魚頭中無腮者不可食之殺人¶
<pb:KR3e0006_WYG_024-9a>¶
魚無腸胆者不可食之三年隂不起女子絶生¶
魚頭似有角者不可食之¶
魚目合者不可食之¶
六甲日勿食鱗甲之物¶
魚不可合雞肉食之¶
魚不得合鸕鷀肉食之¶
鯉魚鮓不可合小豆藿食之其子不可合猪肝食之害¶
人¶
<pb:KR3e0006_WYG_024-9b>¶
鯉魚不可合犬肉食之鯽魚不可合㺅雉肉食之一云¶
不可合猪肝食¶
鯷魚合鹿肉生食令人筋甲縮¶
青魚鮓不可合胡荽及生葵并麥中食之¶
鰌鱔不可合白犬血食之¶
龜肉不可合酒菓子食之¶
鱉目凹陷者及厭下有王字形者不可食之　其肉不¶
得合雞鴨子食之¶
<pb:KR3e0006_WYG_024-10a>¶
龜鱉肉不可合莧菜食之¶
鰕無鬚及腹下通黒煑之反白者不可食之¶
食膾飲乳酪令人腹中生虫爲瘧¶
膾食之在心胸間不化吐復不出速下除之乆成(缺/)病¶
治之方¶
　橘皮(一兩/)大黄(二兩/)朴硝(二兩/)¶
　右三味以水一大升煑至小升頓服卽消¶
食鱠多不消結爲癥病治之方¶
<pb:KR3e0006_WYG_024-10b>¶
　馬鞭草¶
　右一味搗汁飲之　或以薑葉汁飲之一升亦消¶
　又可服吐藥吐之¶
食魚後食毒兩種煩亂治之方¶
　橘皮¶
　濃煑汁服之卽觧¶
食鯸魚中毒方¶
　蘆根¶
<pb:KR3e0006_WYG_024-11a>¶
　煑汁服之卽觧¶
蟹目相向足班目赤者不可食之¶
食蟹中毒治之方¶
　紫蘇¶
　煑汁飲之三升　紫蘇搗汁飲之亦良¶
又方¶
　冬𤓰汁飲二升食冬𤓰亦可¶
凡蟹未遇霜多毒其熟者乃可食之¶
<pb:KR3e0006_WYG_024-11b>¶
蜘蛛落食中有毒勿食之¶
凡蜂蠅蟲蟻等集食上食之致瘻¶
　果食菜榖禁忌并治¶
果子生食生瘡¶
果子落地經宿虫蟻食之者人大忌食之¶
生米停留多日有損處食之傷人¶
桃子多食令人熱仍不得入水浴令人病淋瀝熱毒杏¶
酪不熟傷人¶
<pb:KR3e0006_WYG_024-12a>¶
梅多食壊人齒¶
李不可多食令人臚脹¶
林檎不可多食令人百脉弱¶
橘抽多食令人口爽不知五味¶
梨不可多食令人寒中金瘡産婦亦不冝食¶
櫻桃杏多食傷筋骨¶
安石榴不可多食損人腹¶
胡桃不可多食令人動痰飲¶
<pb:KR3e0006_WYG_024-12b>¶
生棗多食令人熱渇氣脹寒熱羸瘦者彌不可食傷人¶
食諸果治之方¶
　猪骨(燒過/)¶
　右一味末之水服方寸七　亦治馬肝漏脯等毒¶
木耳赤色及仰生者勿食¶
菌仰卷及赤色者不可食¶
食諸菌中毒悶亂欲死治之方¶
　人糞汁飲一升　土漿飲二升　大豆煑汁飲之服¶
<pb:KR3e0006_WYG_024-13a>¶
　諸吐利藥並觧¶
食楓桂菌而哭不止治之以前方¶
誤食野芋煩毒欲死治之以前方(其野芋根山東人名/魁芋人種芋三年不)¶
(収亦成野/芋並殺人)¶
蜀椒閉口者有毒誤食之㦸人咽㗋氣病欲絶或吐下¶
白沫身體痺冷急治之方¶
　肉桂煎汁飲之　多飲冷水一二升　或食蒜　飲¶
　地漿　或濃煑䜴汁飲之並觧¶
<pb:KR3e0006_WYG_024-13b>¶
正月勿食生葱令人面生遊風¶
二月勿食蓼傷人腎¶
三月勿食小蒜傷人志性¶
四月八月勿食胡荽傷人神¶
五月勿食韭令人乏氣力¶
五月五日勿食一切生菜發百病¶
六月七月勿食茱萸傷神氣¶
八月九月勿食薑傷人神¶
<pb:KR3e0006_WYG_024-14a>¶
十月勿食椒損人心傷心脉¶
十一月十二月勿食薤令人多涕唾¶
四季勿食生葵令人飲食不化發百病非但食中藥中¶
皆不可用深宜愼¶
時病差未徤食生菜手足必腫¶
夜食生菜不利人¶
十月勿食被霜生菜令人面無光目澁心痛腰疼或發¶
心瘧瘧發時手足十指𤓰皆青困委¶
<pb:KR3e0006_WYG_024-14b>¶
葱韭初生芽者食之傷人心氣¶
飲白酒食生韭令人増病¶
生葱不可共蜜食之殺人獨顆蒜彌忌¶
棗合生葱食之令人病¶
生葱和雄雞雉白犬肉食之令人七竅經年流血¶
食糖蜜後四日内食生葱韭令人心痛¶
夜食諸薑蒜葱等傷人心¶
蕪青根多食令人氣脹¶
<pb:KR3e0006_WYG_024-15a>¶
薤不可共牛肉作羔食之成瘕病韭亦然¶
蓴多病(恐是/食字)動痔疾¶
野苣不可同蜜食之作内痔¶
白苣不可共酪同食作䘌虫¶
黄𤓰食之發熱病¶
葵心不可食傷人葉尤冷黄背赤莖者勿食之¶
胡荽乆食之令人多忘¶
病人不可食胡荽及黄花菜¶
<pb:KR3e0006_WYG_024-15b>¶
芋不可多食動病¶
妊婦食薑令子餘指¶
蓼多食發心痛¶
蓼和生魚食之令子奪氣隂欬疼痛¶
芥菜不可共兔肉食之成惡邪病¶
小蒜多食傷人心力¶
食躁或躁方¶
　䜴¶
<pb:KR3e0006_WYG_024-16a>¶
　濃煑汁飲之¶
鈎吻與芹菜相似誤食之殺人觧之方¶
　薺苨(八兩/)¶
　右一味水六升煑取二升分温二升(鈎吻生地旁無/他草其莖有毛)¶
　(以此/别之)¶
菜中有水莨菪葉圓而光有毒誤食之令人狂亂如中¶
風或吐血治之方¶
　甘草¶
<pb:KR3e0006_WYG_024-16b>¶
　煑汁服之卽觧¶
春秋二時龍帶精入芹菜中人偶食之爲病發時手背¶
腹滿痛不可忍名蛟龍病治之方¶
　硬糖(二三升/)¶
　右一味日兩度服吐出如蜥蝪三五枚瘥¶
食苦瓠中毒治之方¶
　黎穰¶
　煑汁數服之觧¶
<pb:KR3e0006_WYG_024-17a>¶
扁豆寒熱者不可食之¶
乆食小豆令人枯燥¶
食大豆屑忌噉猪肉¶
大麥乆食令人作癬¶
白黍米不可同飴蜜食亦不可合葵食之¶
荍麥麵多食之令人髮落¶
鹽多食傷人肺¶
食冷物氷人齒¶
<pb:KR3e0006_WYG_024-17b>¶
食熱物勿飲冷水¶
飲酒食生蒼耳令人心痛¶
夏月大醉汗流不得冷水洗着身及使扇即成病¶
飲酒大忌灸腹背令人腸結¶
醉後勿飽食發寒熱¶
飲酒食猪肉卧秫稲穰中則發黄¶
食飴多飲酒大忌¶
凡水及酒炤見人影動者不可飲之¶
<pb:KR3e0006_WYG_024-18a>¶
醋合酪食之令人血瘕¶
食白米粥勿食生蒼耳成走疰¶
食甜粥已食鹽卽吐¶
犀角筋攪飲食沫出及澆地墳起者食之殺人¶
飲食中毒煩滿治之方¶
　苦參(三兩/)苦酒　(升半/)¶
　右二味煑三沸三上三下服之吐食出卽差或以水¶
　煑亦得　又犀角湯亦佳¶
<pb:KR3e0006_WYG_024-18b>¶
貪食食多不消心腹堅滿痛治之方¶
　鹽(一升/)　　水(二升/)¶
　右二味煑三沸亦分三服當吐食出便差¶
&KR0552;石生入腹破人心肝亦禁水¶
商陸以水服殺人¶
葶藶子傳頭瘡藥成(恐是/或字)入腦殺人¶
水銀入人耳及六畜等皆死以金銀着耳邊水銀則吐¶
(吐疑/是出)¶
<pb:KR3e0006_WYG_024-19a>¶
苦練無子者殺人¶
凡諸毒多是假毒以損元知時宜煑甘草薺苨汁飲之¶
通治諸毒藥¶
　註曰此總結前諸毒之傷人謂一綫之毒何能傷人¶
　乃假些㣲毒氣滲入元氣元氣反爲毒氣作使至不¶
　可療所謂星星之火勢極燎原亦惟以甘寒如甘草¶
　薺苨培其本氣爲主而兼與消觧毒氣自無不愈故¶
　爲通治諸毒之藥見諸觧毒藥不若此二味之精當¶
<pb:KR3e0006_WYG_024-19b>¶
　然亦可悟觧毒之藥槩取甘凉矣¶
　¶
　¶
　¶
　¶
　¶
　¶
　金匱要畧論註卷二十四¶

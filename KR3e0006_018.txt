# -*- mode: mandoku-view; -*-
#+TITLE: 金匱要略論註
#+DATE: 2015-08-24 23:04:01.779310
#+PROPERTY: ID KR3e0006
#+PROPERTY: BASEEDITION WYG    
#+PROPERTY: JUAN 卷十八
<pb:KR3e0006_WYG_018-1a>¶
欽定四庫全書¶
　金匱要畧論註卷十八　　　漢　張機　撰¶
　　　　　　　　　　　　　嘉興徐彬　註¶
　　瘡癰腸癰浸淫病脉證并治¶
諸浮數脉應當發熱而反洒淅惡寒若有痛處當發其¶
癰師曰諸癰腫欲知有膿無膿以手掩腫上熱者為有¶
膿不熱者為無膿¶
　註曰諸瘡癰之發初時有類外感然察其證則與表¶
<pb:KR3e0006_WYG_018-1b>¶
　脉相反故浮數本為風熱之脉風熱即應發熱而反¶
　洒淅惡寒且有痛處明是内有壅結之毒致衛氣為¶
　内熱所摶不行于表而外反洒淅惡寒自當發㪚結¶
　氣則癰自開若既有癰腫不熱則膿未成熱則毒聚¶
　故以手掩腫處熱為膿不熱無膿然不出方癰者壅¶
　也通其壅則愈故以一發字盡之¶
腸癰之為病其身甲錯腹皮急按之濡如腫狀腹無積¶
聚身無熱脉數此為腹内有癰薏苡附子敗醬㪚主之¶
<pb:KR3e0006_WYG_018-2a>¶
　註曰前節槩論瘡癰乃榮氣熱胕非表間病而為軀¶
　殻間病故于脉數不熱反洒淅惡寒别之此論腸癰¶
　乃腸胃之病似宜只腹痛而不及外不知癰乃血脉¶
　間病腸為陽明陽明主一身肌肉故必其身甲錯甲¶
　錯者如鱗也觀金匱凡三言甲錯肺癰曰胸中甲錯¶
　肺雖主周身之氣不主周身之血唯胸中為肺之府¶
　熱過于榮傷其血脉故甲錯又五勞有乾血曰肌膚¶
　甲錯盖乾血者敗血也敗血傷血况乾血所貯非腸¶
<pb:KR3e0006_WYG_018-2b>¶
　則胃俱屬陽明故亦主肌膚甲錯但勞病必先傷陰¶
　故多兩目黯黒腸癰之病毒在腸腸屬陽明陽明主¶
　肌肉故其身甲錯腹為腸之府故腹皮急毒熱之氣¶
　上鼓也氣非有形故按之濡然皮之急雖如腫狀而¶
　實無積聚也病不在表故身無熱熱雖無而脉數癰¶
　為血病脉主血也故曰此為腸癰薏苡寒能除熱兼¶
　下氣勝濕利腸胃破毒腫故以為君敗醬善排膿破¶
　血利結熱毒氣故以為臣附子導熱行結故為反佐¶
<pb:KR3e0006_WYG_018-3a>¶
薏苡附子敗醬㪚方¶
　薏苡仁(七分/)附子(二分/)敗醬(五分即/苦菜)¶
　右三味杵為末取方寸七以水二升煎减半頓服小¶
　便當下¶
腫癰者少腹腫痞按之即痛如淋小便自調時時發熱¶
自汗出復惡寒其脉遲𦂳者膿未成可下之當有血脉¶
洪數者膿未成不可下也大黄牡丹皮湯主之¶
　註曰腫癰者最苦在腫不比腸癰之腹皮急故即以¶
<pb:KR3e0006_WYG_018-3b>¶
　腫名之少腹痞者内實而不濡也按之即痛有形之¶
　血為病故也如淋者血分熱則不通快血分痛而氣¶
　不病故小便仍自調然少腹雖主下焦而不見膀胱¶
　與腎之證正内經所謂開闔不得寒氣從之陷脉為¶
　瘻也但彼腸癰熱毒留腹中故身無熱此獨時時發¶
　熱者乃陽經榮熱故潮熱自汗唯熱結在下外熱内¶
　寒故復惡寒但脉遲𦂳是血未盡敗脉未變熱故遲¶
　滯而𦂳歛知其膿未成可下其毒氣毒氣已在血之¶
<pb:KR3e0006_WYG_018-4a>¶
　近下者故當有血若脉洪數則毒熱之氣彌滿不收¶
　是膿已成必須從皮肉間抉去有形之敗濁不可内¶
　消故曰不可下大黄牡丹湯乃下方也牡丹桃仁瀉¶
　其血絡大黄芒硝下其結熱冬𤓰子下氣㪚熱善理¶
　陽明而復其正氣然此方雖為下藥實内消藥也故¶
　稍有膿則從下去無膿即下出血之已被毒者而腫¶
　消矣¶
大黄牡丹湯方¶
<pb:KR3e0006_WYG_018-4b>¶
　大黄(四兩/)牡丹(一兩/)桃仁(五十/個)𤓰子(半升即/冬𤓰子)¶
　芒硝(三合/)¶
　右五味以水六升煑取一升去滓内芒硝再煎沸頓¶
　服之有膿當下如無膿當下血¶
問曰寸口脉浮㣲而澁法當亡血若汗出設不汗出者¶
云何曰若身有瘡被刀斧所傷亡血故也¶
　註曰此條乃詳應汗出而不汗出之故謂寸口為陽¶
　浮似陽盛然㣲則為陽㣲是浮乃火盛非陽盛也浮¶
<pb:KR3e0006_WYG_018-5a>¶
　㣲而濇血虧陰熱陰熱則血為火摶津為熱脱故當¶
　亡血若汗出乃有見是脉而汗反不出故疑浮非因¶
　亡血觀其身有瘡痕知為刀斧所傷則先已亡血也¶
　血奪者無汗故汗不出耳不出方者重在辨脉與汗¶
　不主論治也¶
病金瘡王不留行㪚主之¶
　註曰此非上文傷乆無汗之金瘡方乃槩治金瘡方¶
　也故曰病金瘡王不留行㪚主之盖王不留行性苦¶
<pb:KR3e0006_WYG_018-5b>¶
　平能通利血脉故反能止金瘡血逐痛蒴藋亦通利¶
　氣血尤善開痺周身肌肉肺主之桑根白皮最利肺¶
　氣東南根向陽生氣尤全以復肌肉之主氣故以此¶
　三物甚多為君甘草觧毒和榮尤多為臣椒薑以養¶
　其胸中之陽厚朴以疏其内結之氣芩芍以清其陰¶
　分之熱為佐若有風寒此屬經絡客邪桑皮止利肺¶
　氣不能逐外邪故勿取¶
王不留行㪚方¶
<pb:KR3e0006_WYG_018-6a>¶
　王不留行(十分八月/八日採)　蒴藋細葉(十分七月/七日採)¶
　桑東南根(白皮十分三/月三日採)甘草(十八/分)黄芩(二分/)¶
　川椒(三分除目及/閉口去汗)　　厚朴(二分/)乾薑(二分/)¶
　芍藥(二分/)¶
　右九味桑皮以上三味燒灰存性勿令灰過各别杵¶
　篩合治之為㪚服方寸七小瘡即粉之大瘡但服之¶
　産後亦可服如風寒桑東根勿取之前三物皆陰乾¶
　百日¶
<pb:KR3e0006_WYG_018-6b>¶
排膿㪚方¶
　註曰鷄子黄芍藥以和陰氣枳實合桔梗以通達周¶
　身之氣則膿自行也人知枳實能下内氣豈知合桔¶
　梗則能利周身之氣而排膿耶¶
　枳實(十六/枚)芍藥(六分/)　桔梗(二分/)¶
　右三味杵為㪚取鷄子黄一枚以藥㪚與鷄黄相等¶
　揉和令相得飲和服之日一服¶
排膿湯方¶
<pb:KR3e0006_WYG_018-7a>¶
　註曰甘桔以開提肺氣薑棗以和中上焦之榮衛使¶
　内氣通利而膿不凝也已上兩方乃為瘡癰不能㪚¶
　者槩治之方不獨為腸癰腫癰設也¶
　甘草(二兩/)桔梗(三兩/)生薑(一兩/)大棗(十枚/)¶
　右四味以水三升煑取一升温服五合日再服¶
浸淫瘡從口流向四肢者可治從四肢流來入口者不¶
可治浸淫瘡黄連粉主之(方未見/)¶
　註曰浸淫瘡者瘡之浸淫不已雖屬肌肉之病實隨¶
<pb:KR3e0006_WYG_018-7b>¶
　臟腑為流轉者也故前仲景引為自臟入腑自腑入¶
　臟可治不可治之喻而此以黄連粉主之盖此本熱¶
　毒邪氣自外而漸深故以黄連清其邪熱為主因原¶
　方失傳故不載然愚意度之不過黄連一味耳故曰¶
　粉¶
　¶
　¶
　金匱要畧論註卷十八¶
